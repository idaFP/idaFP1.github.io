<p>
        Usein lukujonon jäsenet ilmoitetaan sääntönä, jolla mikä tahansa jonon jäsen saadaan määritettyä. Sääntö voi riippua siitä, mones jonon jäsen on kyseessä eli jonon järjestysnumerosta, tai edellisistä jonon jäsenistä. (Sääntöä, joka riippuu siitä, kuinka mones jäsen on kyseessä, eli kirjaimesta $n$, sanotaan analyyttiseksi, kun taas sääntöä, joka riippuu jonon edellisistä jäsenistä, sanotaan rekursiiviseksi.) 
        Jos lukujonolla on olemassa sääntö, niin kaikki lukujonon jäsenet toteuttavat säännön jollain positiivisella kokonaisluvulla $n$. Esimerkiksi jonon $6,11,16,21,\ldots$ sääntö on muotoa $5n+1$, eli suomeksi "kerro jonon järjestysnumeroa viidellä ja lisää siihen yksi". Tämä tarkoittaa, että esimerkiksi jonon toinen jäsen on $5\cdot2+1=11$ ja jonon kymmenes jäsen on $5\cdot 10+1=51$. On huomattava, että muut kuin lukujonon jäsenet eivät toteuta sääntöä positiivisella kokonaisluvulla $n$. 
    </p>

    <p>
	Koska kaikki lukujonon jäsenet toteuttavat lukujonon säännön jollain positiivisella kokonaisluvulla $n$, voidaan tätä tietoa käyttää hyväksi, kun tutkitaan, onko jokin luku lukujonon jäsen. Jos luku on lukujonon jäsen, niin se on lukujonon säännön muotoa jollain positiivisella kokonaisluvulla $n$. 
</p>

<p>
        Lukujonoa, jonka sääntö riippuu jonon edellisestä jäsenestä tai jäsenistä, sanotaan rekursiiviseksi jonoksi. Rekursiivinen jono ilmoitetaan muodossa, jossa tarvittavat ensimmäiset jäsenet ovat kerrottu sekä lisäksi kerrotaan sääntö, miten seuraavat jäsenet saadaan edeltävien jäsenten avulla. Esimerkiksi yllä olevien tehtävien jonot voidaan ilmoittaa muodossa
        $$
        \begin{equation*}
        \left\{
        \begin{array}{ll}
        a_1&=3\\
        a_n&=a_{n-1}+4, n=2,3,\ldots
        \end{array}
        \right.
     \end{equation*}
$$
        ja
       $$
       \begin{equation*}
        \left\{
        \begin{array}{ll}
        a_1&=1, a_2=19\\
        a_n&=\dfrac{a_{n-2}+a_{n-1}}{2}, n=3,4,\ldots.
        \end{array}
        \right.
        \end{equation*}
        $$
    </p>

        <p>
        Kuten edellä huomattiin, rekursiivisessa jonossa tulee tietää kaikki aiemmat jonon termit haluttuun termiin asti. Toisin sanoen jos rekursiivisessa jonossa halutaan tietää, mikä on jonon kymmenes termi, sen määrittämiseen tarvitaan tieto, mikä on jonon yhdeksäs termi. Sen määrittämiseen tarvitaan jonon kahdeksas termi ja näin jatketaan, kunnes ollaan päästy jonon alkuehtoihin eli annettuihin termeihin. 
    </p>

    
    	<div class="tehtavat">
        <div class="tehtava" id="t-helloweb-ex">

            <header>
                <h1>
                    <a data-toggle="collapse" class="collapsed" href="#t-helloweb29">
                        Aritmeettinen summa
                    </a>
                </h1>
            </header>
            <div id="t-helloweb29" class="collapse">
    Edellisessä tehtävässä listasit asioita, joita tarvitset, jotta aritmeettisen summan laskeminen onnistuu. Mitä sinun pitää selvittää seuraavista lähtötiedoista, jotta pääset laskemaan varsinaisen summan? Sinun ei tarvitse laskea mitään, ainoastaan miettiä, mitä tietoja sinun pitää saada selvitettyä. Käytä edellisen tehtävän ratkaisuasi apuna.
    <ol type="a">
		<li> $2+5+8+\ldots+26+29$
		<li> aritmeettisen jonon $a_n=3n+1$ kahdenkymmenen ensimmäisen jäsenen summa.
		</ol>
    </div>
        </div>
    </div>