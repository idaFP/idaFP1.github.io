---
title: Kurssin suorittaminen
layout: course
main-class: has-aside
sidenav: 2015/ohjelmoinnin-mooc
---

Ohjelmoinnin MOOC -kurssin voi suorittaa neljällä tavalla:

## Fiilispohjalta tai olemassaolevan ohjelmointitaidon kertaamiseksi

- Kurssille ilmoittautuminen ei velvoita mihinkään, eli osallistua voi ihan vain huvin vuoksi. 
- Nimeään tai yhteystietojaan (sähköpostia lukuunottamatta) ei tällöin tarvitse ilmoittaa. 
- Eteneminen kurssilla ei edellytä tehtävien palauttamista. Voit siis jatkaa kurssilla vaikka jollakin viikolla tehtävien tekeminen jäisikin vähemmälle.

## Opintojasi (muu kuin Helsingin yliopisto) varten

- Kurssin voi suorittaa joko 5 op (7 ensimmäistä viikkoa) tai 5+5 op:n (koko kurssi) laajuisena.
- Kokeen voi tehdä joko Helsingin yliopiston tietojenkäsittelytieteen laitoksella tai opettajistasi riippuen koulussasi.
- Pakollinen minimimäärä tehtyjen tehtävien suhteen riippuu koulustasi -- me emme sitä aseta. Kurssin menestyksekäs suoritus on tyypillisesti kuitenkin mahdollista vain kun teet säännöllisesti suurimman osan viikoittaisista tehtävistä.
- Saat kurssin suorittamisesta diplomin sekä kurssisuorituksen jos tulet opiskelemaan Helsingin yliopistoon.

## Opintojasi (Helsingin yliopisto) varten

- Suosittelemme että osallistut tietojenkäsittelytieteen laitoksen normaalisti järjestämille kursseille Ohjelmoinnin perusteet ja Ohjelmoinnin jatkokurssi.
- Voit kuitenkin myös suorittaa kurssit tekemällä MOOC:in ja osallistumalla tietojenkäsittelytieteen laitoksen tentteihin. 
- Eteneminen kurssilla ei edellytä tehtävien palauttamista. Voit siis jatkaa kurssilla vaikka jollakin viikolla tehtävien tekeminen jäisikin vähemmälle. 
  
## Opinto-oikeutta hakien

Osalla kurssin suorittajista on mahdollista saada opinto-oikeus Helsingin yliopistoon sekä tutkinnon kaksi pakollista ohjelmointikurssia suoritetuksi:

- Suorita jokaisesta tehtäväsetistä/viikosta vähintään 90% pisteistä (jokainen tehtävän alikohta lasketaan yhdeksi pisteeksi, alikohdattomat tehtävät ovat yhden pisteen arvoisia, ja jokainen selitystehtävä on kahden pisteen arvoinen). 
- Ilmoittaudu haastatteluun ajoissa MOOCin aikana tulevan sähköpostin ohjeiden mukaan.
- Hakijoista kutsutaan haastatteluun ne hakukelpoiset hakijat, jotka ovat tehneet hyväksytyn määrän pisteitä ja pakolliset tehtävät.
- Osallistu näyttökokeeseen ja haastatteluun.
